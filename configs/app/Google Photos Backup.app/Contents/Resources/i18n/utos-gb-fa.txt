قرارداد سرویس Google

به Google خوش آمدید!

1. ارتباط شما با Google

    1.1 استفاده از محصولات، نرم افزار، خدمات و وب سایتهای Google (که در این سند به طور کلی به عنوان "سرویس ها" نامیده می شود، این موارد، سرویس هایی که توسط Google و تحت توافق نامه کتبی جداگانه ای به شما ارائه می شود را شامل نمی گردد) و منوط به شرایط توافق نامه حقوقی بین شما و Google می باشد. "Google" نشانگر شرکت Google Inc. است که مکان اصلی فعالیت آن در 1600 Amphitheatre Parkway, Mountain View, CA 94043, United States می باشد. نحوه تکمیل توافق نامه و برخی از شرایط آن در این سند تبین گردیده است.

    1.2 در صورت توافق به ترتیب دیگری برای مکاتبه با Google، همیشه توافق نامه شما با Google حداقل شامل شرایط و ضوابط تعیین شده در این سند می باشد. به این شرایط و ضوابط در زیر "قرارداد کلی" گفته می شود.

    1.3 همچنین توافق نامه شما با Google علاوه بر قرارداد کلی، مشمول شرایط کلیه اعلامیه های حقوقی قابل اجرا در مورد سرویس ها نیز می شود. به این گونه شرایط در زیر "قرارداد افزوده" گفته می شود. در صورتی که یک سرویس مشمول قرارداد افزوده قرار بگیرد، از طریق آن سرویس می توانید به این قراردادها دسترسی پیدا کرده و آنها را مطالعه کنید.

    1.4 قرارداد کلی به همراه قرارداد افزوده، توافق نامه لازم الاجرای حقوقی بین شما و Google در ارتباط با استفاده از سرویس های مربوطه را تشکیل می دهد. این قراردادها را باید با دقت مطالعه کنید. به طور کلی، این توافق نامه حقوقی در زیر "قرارداد" گفته می شود.

    1.5 در صورت وجود هرگونه تناقض بین قرارداد افزوده و قرارداد کلی در ارتباط با سرویس، اولویت با قرارداد افزوده است.

2. قبول قرارداد

    2.1به منظور استفاده از سرویس ها، ابتدا باید با قرارداد موافقت کنید. در صورت عدم پذیرش قرارداد، استفاده از سرویس برای شما غیرممکن خواهد بود.

    پذیرش قرارداد به طرق زیر امکان پذیر می باشد:

        (الف) با کلیک کردن برای پذیرش و موافقت با قرارداد، در صورتی که این گزینه توسط Googleدر رابط کاربر برای هر یک از سرویس ها در اختیار شما قرار گرفته باشد؛ یا

        (ب) با استفاده از سرویس ها. در این صورت، شما تأیید و موافقت می کنید که Google استفاده شما از سرویس ها را از آن به بعد به عنوان قبول قرارداد تلقی کند.

    2.3شما قادر به استفاده از سرویس و پذیرش قوانین نخواهید بود اگر (الف) دارای سن قانونی برای انعقاد یک قرارداد لازم الاجرا با Google نباشید یا (ب) به موجب قوانین ایالت متحده یا سایر کشورها از جمله کشور محل اقامت یا کشوری که در آن از خدمات استفاده می کنید، از دریافت سرویس منع شده باشید.

    2.4 قبل از ادامه، یک کپی محلی از قرارداد کلی برای خود چاپ کرده یا ذخیره کنید.

.3زبان قرارداد

    3.1 در صورتی که Google ترجمه نسخه انگلیسی قرارداد را در اختیار شما قرار داده باشد، موافقت می کنید که این ترجمه فقط برای سهولت کار در دسترس شما قرار گرفته است و نسخه های انگلیسی قرارداد مبنای ارتباط شما با Google می باشید.

    3.2 در صورت وجود هرگونه تناقض بین نسخه انگلیسی قرارداد و ترجمه، نسخه انگلیسی در اولویت قرار دارد.

.4شرایط سرویس ها توسط Google

    4.1 Google دارای شرکتها و اشخاص حقوقی وابسته در سراسر جهان است ("شرکتهای تابع و وابسته"). برخی اوقات، این شرکت ها به نمایندگی از جانب Google، سرویس ها را به شما ارائه می کنند. شما تأیید و موافقت می کنید که این شرکت های تابع و وابسته برای ارائه سرویس به شما مجاز می باشند.

    4.2 Google به منظور ارائه بهترین خدمات ممکن به کاربران خود، پیوسته به دنبال ایجاد نوآوری در سرویس های خود می باشد. شما تأیید و موافقت می کنید که ممکن است شکل و نوع سرویس های ارائه شده توسط Google، بدون اطلاع قبلی شما تغییر یابد.

    4.3 به عنوان بخشی از این نوآوری مستمر شما تأیید و موافقت می کنید که ممکن است Google به صلاحدید خود (به طور دائمی یا موقت) بدون اطلاع قبلی شما از ارائه سرویس های خود (یا برخی از ویژگیهای این سرویس ها) به شما یا به طور کلی، به کاربران خودداری کند. در هر زمان که بخواهید می توانید دیگر از سرویس ها استفاده ن کنید. نیازی نیست که صریحاً زمان عدم استفاده از به سرویسها را به Google اطلاع دهید.

    4.4 شما تأیید و موافقت می کنید اگر Google دسترسی به اعتبار شما را غیرفعال کند، ممکن است از دسترسی شما به سرویس ها، جزئیات اعتبار یا هرگونه فایل و محتوای موجود در اعتبار شما جلوگیری شود.

    4.5 شما تأیید و موافقت می کنید که هرچند Google درحال حاضر محدودیت بالای ثابتی را برای تعداد موارد ارسالی و دریافتی شما از طریق سرویس ها یا بر میزان ظرفیت ذخیره سازی مورد استفاده در ارائه هر سرویس تعیین نکرده باشد، می تواند به صلاحدید خود در هر زمان که بخواهد چنین محدودیت های بالایی را برای شما تعیین کند.

.5استفاده از سرویس ها توسط شما

    5.1 به منظور دستیابی به برخی از سرویس ها، ممکن است لازم باشد به عنوان بخشی از مرحله ثبت نام برای سرویس یا به عنوان بخشی از ادامه استفاده از سرویسها، اطلاعاتی درباره خود (مانند اطلاعات موجود در کارت شناسایی یا جزئیات تماس) ارائه دهید. شما موافقت می کنید که اطلاعاتی را که در اختیار Google قرار می دهید همیشه دقیق، صحیح و به روز باشد.

    5.2 شما موافقت می کنید که از سرویس ها فقط برای اهدافی که طبق (الف) قرارداد و (ب) هرگونه قوانین، مقررات لازم الاجرا یا به طور کلی جریانات یا دستورالعمل های مورد قبول محاکم قضایی (از جمله هرگونه قانون مربوط به صدور داده یا نرم افزار به/از ایالات متحده یا کشورهای مربوطه) مجاز باشد.

    5.3شما موافقت می کنید که به سرویس ها فقط از طریق رابطی که توسط Google ارائه شده است دسترسی پیدا کنید (یا اقدام به دسترسی کنید) و برای دسترسی به سرویس ها از هیچ امکانی دیگری استفاده نکنید، مگر این که به طور صریح طی توافق نامه جداگانه ای با Google به شما برای انجام چنین کاری اجازه داده شده باشد.

    5.4 شما موافقت می کنید که هیچ گونه فعالیتی در جهت ایجاد اختلال و مزاحمت در سرویس ها (یا سرورها و شبکه های وابسته به سرویس ها) نداشته باشید.

    5.5 شما موافقت می كنید كه بنا به هیچ دلیلی اقدام به تكثیر، كپی، فروش یا معامله یا فروش مجدد سرویس ها نكنید مگر اینكه به صورت صریح، طی توافق نامه جداگانه ای با Google اجازه این کار به شما داده شده باشد.

    5.6 شما موافقت می کنید که خود به تنهایی مسئول نقض تعهدات قرارداد و عواقب آن (از جمله هرگونه ضرر یا خسارتی که به Google وارد شود) می باشید (و این که Google هیچ گونه مسئولیتی را در قبال شما یا شخص ثالث دیگری بر عهده نمی گیرد).

.6رمزهای ورود و امنیت اعتبار شما

    6.1 شما موافقت کرده و می پذیرید که خود مسئول حفظ رمزهای محرمانه ورود مرتبط با هر یک از اعتبارهای مورد استفاده جهت دسترسی به سرویس هستید.

    6.2 بر همین اساس، موافقت می کنید که در برابر Google مسئول کلیه فعالیتهای هستید که تحت اعتبار شما انجام می شود.

    6.3 شما موافقت می کنید که در صورت مشاهده هرگونه استفاده غیرمجاز از رمز ورود یا اعتبار خود، فوراً Google را در http://www.google.com/support/accounts/bin/answer.py?answer=48601 مطلع کنید.

.7ایمنی و اطلاعات شخصی شما

    7.1 برای اطلاعات بیشتر در خصوص اقدامات حفاظتی داده های Google، لطفاً حقوق خصوصی Google را در http://www.google.co.uk/privacy.html مطالعه کنید. این سیاست نحوه حفاظت Google از اطلاعات شخصی شما را توضیح می دهد و هنگام استفاده شما از سرویس ها محافظ حقوق خصوصی شما می باشد.

    7.2 شما موافقت می کنید که از اطلاعات خود مطابق با تدابیر امنیتی Google استفاده کنید.

.8محتوای سرویس ها

    8.1 شما تأیید می کنید که فقط خود شخص تهیه کننده محتوا، مسئول کلیه اطلاعاتی (از قبیل فایلهای داده، متن نوشته شده، نرم افزار رایانه، موسیقی، فایلهای صوتی یا سایر اصوات، عکسها یا فیلم و تصاویر دیگر) است که به عنوان بخشی از سرویس یا از طریق سرویس در اختیار شما قرار داده شده است. به کلیه چنین اطلاعاتی در زیر "محتوا" گفته می شود.

    8.2 توجه داشته باشید که محتوای ارائه شده به شما به عنوان بخشی از سرویس (شامل تبلیغات موجود در سرویس و محتوای حمایت شده در سرویس است اما فقط محدود به این موارد نمی شود) ممکن است توسط حقوق مالکیت هوشمندی حفاظت شوند که متعلق به حامیان و تبلیغ کنندگان ارائه دهنده آن محتوا بهGoogle باشد (یا ممکن است توسط اشخاص یا شرکت های دیگری از طرف آنها در اختیارGoogle قرار گرفته باشد). شما نمی توانید این محتوا را تغییر داده، به کسی فروخته یا اجاره دهید؛ همچنین نمی توانید آنرا توزیع کرده و یا از آن (به صورت کلی یا جزئی) اقتباس نمایید، مگر این که طی توافق نامه جداگانه ای با Google یا با صاحبان محتوای موردنظر به صراحت از شما خواسته شده باشد که چنین کارهایی را انجام دهید.

    8.3 Google حق (اما ممکن است الزامی نداشته باشد) پیش نمایش، اصلاح، علامت گذاری با پرچم، تغییر،فیلتر یا حذف کلیه یا بخشی از محتوا را در هر یک از سرویس ها برای خود محفوظ نگه می دارد. در برخی از سرویس ها، Google ممکن است از ابزارهایی برای فیلتر کردن کامل محتوای غیراخلاقی استفاده کند. این ابزارها شامل تنظیمات برگزیده SafeSearch می شود (به http://www.google.co.uk/help/customize.html#safe مراجعه کنید). علاوه بر این، جهت محدود کردن دسترسی به محتوایی که ممکن است از نظر شما قابل اعتراض باشد، سرویس های تبلیغاتی و نرم افزارهایی نیز وجود دارند.

    8.4 شما تأیید می کنید که هنگام استفاده از سرویس ها ممکن است با مطالب و محتوای اهانت آمیز، شرم آور و قابل اعتراض برخورد کنید و از این جهت با مسئولیت خود از سرویسها استفاده می کنید.

    8.5 شما موافقت می کنید که خود به تنهایی مسئول کلیه محتواهایی هستید و اینکه Google هیچ گونه مسئولیتی در قبال محتوایی که شما یا اشخاص ثالث هنگام استفاده از سرویس ها ایجاد، ارسال و نمایش می دهید، و عواقب اعمال شما (از جمله هرگونه ضرر و زیانی که ممکن است Google متحمل شود) ندارد.

.9حقوق اختصاصی
.

    9.1 شما تأیید و موافقت می کنید که Google (یا صاحبان مجوز Google) مالک کلیه حقوق قانونی، عناوین و سهام موجود و وابسته به سرویس ها از جمله کلیه حقوق مالکیت معنوی موجود در سرویس می باشند (خواه این حقوق ثبت شده یا ثبت نشده باشند، و در هرکجای دنیا که این حقوق برقرار باشند). به موجب این قرارداد همچنین شما تأیید می کنید که این سرویس ها ممکن است حاوی اطلاعاتی باشند که توسط Google محرمانه اعلام شده است و نباید این اطلاعات را بدون رضایت کتبی قبلی Google فاش کنید.

    9.2 در هیچ یک از بندهای قرارداد حق استفاده از نام های تجاری، مارکهای تجاری، مارکهای سرویس، آرمها، نام های دامنه و سایر ویژگی های مختص Google به شما داده نشده است، مگر این که از طریق توافق نامه کتبی با Google چنین اجازه ای به شما داده شده باشد.

    9.3 اگر از طریق یک توافق نامه کتبی با Google، به شما صراحتاً حق استفاده از هر یک از ویژگیهای مربوط به این مارک تجاری داده شده است، بدین وسیله موافقت می کنید که نحوه استفاده شما از این ویژگیها مطابق با قرارداد و هرگونه شرایط قید شده در قرارداد باشد و برخی اوقات Googleدستورالعمل ها را به روز می کند. این دستورالعمل ها را می توانید به صورت آنلاین از طریق http://www.google.com/permissions/guidelines.html (یا URL های دیگری که Google گاه و بیگاه بدین منظور در اختیار شما قرار می دهد) مشاهده کنید.

    9.4 به جز مجوز محدودی که در بخش 11 تعیین شده، Google تأیید و موافقت می کند که هیچ گونه حقی در قبال عناوین و حقوق شما (یا صاحبان مجوز از طرف شما) تحت این قرارداد نسبت به هیچ یک از محتواهایی که به سرویس و یا از طریق آن ارسال می کنید یا در آن نمایش می دهید، از جمله حقوق مالکیت معنوی مربوط به محتوا را ندارد (خواه این حقوق ثبت شده یا ثبت نشده باشد، در هر نقطه جهان ممکن است این حقوق وجود داشته باشد). شما موافقت می کنید که خود مسئول محافظت و اجرای این حقوق بوده و Google هیچ وظیفه ای در قبال شما برای انجام این کار ندارد، مگر این که در قرارداد جداگانه ای با Google این موضوع قید شده باشد.

    9.5 به موجب این قرارداد شما موافقت می کنید که هیچ یک از اعلامیه های حقوق مالکیت (از جمله اعلامیه های حق کپی و نشان تجاری) ضمیمه به سرویس و یا موجود در آن را حذف و مخفی نکرده یا تغییر ندهید.

    9.6 شما موافقت می کنید که هنگام استفاده از سرویس ها، به صورت عمد یا غیرعمد، از هیچ یک از علائم تجاری، علائم سرویس، نام تجاری، آرم متعلق به شرکتها یا مؤسسات دیگر به صورتی که موجب ایجاد ابهام یا اشتباهی درباره صاحب یا کاربر مجاز چنین علامت ها، نام یا آرم های مربوطه شود استفاده نکنید، مگر این که از طریق قرارداد کتبی با Google چنین حقی صراحتاً به شما داده شده باشد.

.10مجوز از طرف Google

    10.1 Google یک مجوز شخصی، جهانی، فاقد حق امتیاز، غیرقابل واگذاری و غیر انحصاری جهت استفاده از نرم افزار ارائه شده توسط Google به عنوان بخشی از سرویس های ارائه شده توسط Google (در زیر "نرم افزار" گفته می شود) در اختیار شما قرار می دهد. این مجوز تنها به منظور استفاده و برخورداری شما از مزایای سرویس هایی است که Google در اختیار شما قرار داده، به روشی که در شرایط عنوان شده است.

    10.3 شما نمی توانید جهت به دست آوردن کد منبع نرم افزار یا هر یک از قسمت های وابسته به آن، اقدام به کپی، تغییر، دست کاری و یا بهم ریختن نرم افزار کنید و یا از آن اقتباس نمایید (یا به شخص دیگری اجازه این کار را بدهید)، مگر این که به موجب قانون یا از طریق توافق نامه کتبی با Google صراحتاً به شما اجازه چنین کاری داده شده باشد.

    10.4 شما نمی توانید حقوق استفاده از این نرم افزار را به غیر واگذار کرده (یا مجوز فرعی اعطا کنید) و یا انتقال دهید یا از طریق حقوق استفاده از این نرم افزار اقدام به سوءاستفاده امنیتی از آن کنید، مگر این که از طریق توافق نامه کتبی با Google صراحتاً به شما اجازه چنین کاری داده شده باشد.

.11مجوز محتوا از طرف شما

    11.1 حق کپی یا حقوق دیگری که قبلاً در ارتباط با محتوایی که به سرویس و یا از طریق آن انتقال یا نمایش داده و ارسال کرده اید، از آن برخوردار بوده اید اکنون نیز برای شما محفوظ است. با ارسال و نمایش محتوای خود در سرویس ها یک مجوز دائمی، غیر قابل فسخ، جهانی، و غیر انحصاری و فاقد حق متیاز به Google می دهید که محتوای ارسالی شما را تکثیر کرده تغییر داده و اصلاح کند، ترجمه و منتشر کند و یا توزیع کرده و در اختیار عموم قرار دهد. این مجوز فقط به منظور ایجاد امکان نمایش و توزیع محتوای سرویس ها و ارتقای آنها توسط Google بوده و ممکن است طبق آنچه که در قرارداد افزوده تعیین شده است برای برخی سرویس ها لغو شود.

    11.2 شما موافقت می کنید که به موجب این مجوز Google اجازه دارد به منظور ارائه خدمات صنفی از محتوای ارسال شده به سرویس ها استفاده کرده و آن را در اختیار سایر شرکت ها، مؤسسه ها یا اشخاصی که با آنها در ارتباط است قرار دهد.

    11.3 شما تأیید می کنید که Google در انجام مراحل فنی مورد نیاز برای ارائه سرویس ها به کاربران خود، می تواند (الف) محتوای شما را از طریق شبکه های عمومی یا رسانه های مختلف انتقال داده و توزیع کند، (ب) در صورت نیاز جهت تطبیق و ایجاد هماهنگی محتوا با موارد فنی مورد نیاز شبکه های متصل، دستگاه ها، سرویس ها یا رسانه ها، تغییراتی را در آن ایجاد کند. شما موافقت می کنید که به موجب این مجوز Google مجاز به انجام اینگونه اقدامات می باشد.

    11.4 شما تأیید می کنید و به Google تضمین می کنید که دارای کلیه حقوق، قدرت و اختیار لازم برای اعطای مجوز بالا هستید.

.12نسخه های به روز نرم افزار

    12.1 نرم افزاری که استفاده می کنید ممکن است گاه به گاه به صورت خودکار نسخه های به روزآوری را از Google بارگیری و دریافت کند. این نسخه های به روزآوری جهت بهبود، تقویت و پیشرفت بیشتر سرویس ها در نظر گرفته شده و ممکن است به شکل نسخه های رفع اشکال، عملکردهای پیشرفته و واحدهای نرم افزاری جدید و نسخه های کاملاً جدید باشد. شما موافقت می کنید که این نسخه های به روزآوری را هنگام استفاده از سرویس ها دریافت کنید (و به Google اجازه می دهید که این نسخه ها را به شما ارائه دهد).

.13خاتمه ارتباط شما با Google

    13.1 این قرارداد تا زمانی که توسط شما یا Google (همانطور که در زیر توضیح داده خواهد شد) پایان یابد قابل اجرا می باشد.

    13.2 برای پایان بخشیدن به توافق نامه حقوقی خود با Google، می توانید: (الف) در زمان موردنظر به Google اعلام کنید، (ب) اعتبارهای خود را برای کلیه سرویس های مورد استفاده خود ببندید، در مواردی که Google این گزینه را در اختیار شما قرار داده است. این مورد را باید به صورت کتبی به آدرسی که در ابتدای این قرارداد ذکر شده است، ارسال کنید.

    13.3 در موارد زیر Google در هر زمان می تواند به توافق نامه حقوقی خود را با شما پایان بخشد:

        (الف) در صورتی که هریک از شروط قرارداد را نقض کنید (یا به روشی که به صراحت از آن منع شده اید رفتار کرده، یا قادر به انجام شروط قرارداد نباشید)؛ یا

        (ب) طبق قانون Google ملزم به این کار باشد (برای مثال، در مواردی که شرایط سرویس ها درمورد شما غیرقانونی باشد یا غیرقانونی شود)؛ یا

        (پ) شریکی که Google سرویس ها را با آن به شما ارائه می دهد ارتباط خود را با Google پایان داده یا از ارائه سرویس ها به شما اجتناب می کند؛ یا

        (ت) Google در حال تغییر رویه خود در جهت توقف ارائه سرویس ها به کاربران ساکن در کشور محل اقامت شما یا از کشوری که از سرویس استفاده می کنید است؛ یا

        (ث) شروط سرویس هایی که توسط Google به شما ارائه می شود دیگر از نظر Google به لحاظ تجاری در دسترس نیست.

    13.4 طبق بخش 4 قرارداد، هیچ چیز در این بخش نمی تواند بر حقوق Google نسبت به ارائه سرویس تأثیر بگذارد.

    13.5در صورت پایان پذیرفتن این قرارداد، کلیه حقوق قانونی، تعهدات و مسئولیت هایی که شما و Google در آنها ذینفع بوده اید (و یا به مرور زمان طی مدت زمان قرارداد به دست آورده اید) نیز لغو می شود و آن دسته از حقوقی که طبق قرارداد باید به صورت نامحدود ادامه داشته باشند، حتی با پایان قرارداد لغو نمی شوند و شرایط بند 20.7 همچنان بر این حقوق، تعهدات و مسئولیتها به صورت نامحدود اعمال می گردد.

.14مواردی که مشمول ضمانت نامه نمی باشد

    14.1 سرویس ها "همانگونه که هست" ارائه می شوند و Google، شرکت های تابعه و وابسته به آن، و صاحبان مجوز آن هیچ گونه ضمانتی در این رابطه در اختیار شما قرار نمی دهند.

    14.2 به خصوص، Google، شرکت های تابعه و وابسته به آن و صاحبان مجوز آن هرگز تضمین نمی کنند که:

        (الف) استفاده شما از سرویس ها نیازهای شما را برطرف کند،

        (ب) استفاده شما از سرویس ها قطع نشود، به موقع باشد، امن یا بدون خطا باشد،

        (پ) هرگونه اطلاعات بدست آمده توسط شما به عنوان نتیجه استفاده از سرویس ها دقیق یا قابل اطمینان باشد و

        (ت) اینکه اشکالات در عملیات یا عملکرد نرم افزارهای ارائه شده به شما به عنوان بخشی از سرویس ها درست خواهد شد.

    14.3 هیچ شرط، ضمانت نامه یا قرارداد دیگری (از جمله هرگونه قرارداد مطرح شده برای کیفیت رضایت بخش، مناسب برای هدف یا هماهنگی با توضیحات) بر سرویس ها اعمال نمی شود به جز مواردی که در قرارداد به صراحت عنوان شده باشد.

    14.4 این حقوق قانونی که همیشه به شما به عنوان مشتری تعلق می گیرد تحت تأثیر هیچ یک از موارد قرارداد قرار نمی گیرد و شما نمی توانید به طور قراردادی با تغییر یا چشم پوشی از آنها موافقت کنید.

.15محدودیت مسئولیت

    15.1 هیچ یک از موارد این قرارداد تعهد Google را در خصوص خساراتی که به لحاظ قانونی در زمره قوانین لازم الاجرا قرار نمی گیرد یا محدود به آن نیست، محدود یا استثنا نمی کند.

    15.2 بنا بر کلیه شرایط مطرح شده در بند 15.1 در بالا، Google، شرکت های تابع و وابسته به آن، و صاحبان مجوز آن در موارد زیر تعهدی در قبال شما ندارند:

        (الف) هرگونه خسارت مستقیم یا غیرمستقیم که در نتیجه عمل شما ایجاد شده باشد. این مورد شامل هرگونه ضرر و زیان مالی (که به طور مستقیم یا غیرمستقیم ایجاد شده)، هرگونه ضرر و زیان به دارایی یا موقعیت شغلی یا هرگونه خسارتی که توسط شما به اطلاعات وارد شود نیز می گردد.

        (ب) هرگونه ضرر و زیانی که ممکن است توسط شما در نتیجه موارد زیر به وجود آید:

            (1) درصورت ارائه هرگونه سندی توسط شما مبنی بر تکمیل، دقت یا موجودیت هرگونه تبلیغ، یا در نتیجه هرگونه ارتباط یا معامله ای بین شما و هر تبلیغ کننده یا حامی که تبلیغات وی در سرویس ها ظاهر می شود؛

            (2) هرگونه تغییری که ممکن است Google در سرویس ها ایجاد کند، یا برای هرگونه توقف دائمی یا موقتی که در شرایط سرویس ها (یا ویژگیهای درون سرویس ها) ایجاد شود؛

            (3) حذف، خدشه یا عدم ذخیره محتوا و سایر داده های ارتباطی که به جهت استفاده شما یا از طریق استفاده شما از سرویس ها حفظ شده یا انتقال یافته است؛

            (4) عدم ارائه اطلاعات دقیق اعتبار خود به Google؛

            (5) عدم محافظت و محرمانه نگه داشتن رمز ورود یا جزئیات اعتبار شما توسط خودتان؛

    15.3 محدودیت های موجود بر تعهد Google در قبال شما در بند 15.2 در بالا اعمال خواهد شد، چه به Google توصیه شده باشد چه توصیه نشده باشد یا درمورد امکان بروز هرگونه خسارت اطلاع داشته باشد.

.16تدابیر مربوط به علامت تجاری و حق چاپ

    16.1 سیاست Google، پاسخگویی به شکایات نقض قوانین حق کپی است که مطابق با قانون مالکیت معنوی بین المللی می باشد (از جمله، در ایالات متحده، قانون حق کپی قرن دیجیتال) و همچنین لغو اعتبارهای افرادی که مکرراً تخلف می کنند. جزئیات مربوط به تدابیر Google را می توانید در سایت http://www.google.co.uk/dmca.html مشاهده کنید

    16.2 Google روش شکایات علامت تجاری را در ارتباط با تجارت تبلیغات Google اتخاذ کرده است که مشروح آن را می توانید در http://www.google.co.uk/tm_complaint.html بیابید.

.17تبلیغات

    17.1 هزینه برخی از سرویس ها از طریق درآمد تبلیغات تأمین می شود و از طریق نمایش تبلیغات درآمد مورد نیاز را کسب می کنند. محتوای اطلاعات ذخیره شده در سرویس ها یا پرسشنامه های ایجاد در سرویس یا اطلاعات دیگر ممکن است هدف این تبلیغات قرار بگیرند.

    17.2 کیفیت، شیوه و میزان تبلیغات Google در سرویس ممکن است بدون اطلاع قبلی به شما تغییر کند.

    17.3 با توجه به این که Google امکان دسترسی و استفاده از سرویس ها را برای شما فراهم می کند، شما موافقت می کنید که Google ممکن است چنین تبلیغاتی را در سرویس ها خود جای دهد.

.18محتوای دیگر

    18.1 سرویس ها ممکن است حاوی پیوست هایی به وب سایتها یا محتوا و منابع دیگر باشند. Google بر وب سایتها یا منابعی که توسط شرکتها یا اشخاصی غیر از Google ارائه می شوند، کنترلی ندارد.

    18.2شما تأیید و موافقت می کنید که Google هیچ گونه مسئولیتی در قبال دسترسی به این سایتها یا منابع خارجی نداشته و هیچ یک از محصولات یا موارد دیگری را که در این سایتها و منابع تبلیغ می شوند، تأیید نمی کند.

    18.3شما تأیید و موافقت می کنید که Google در قبال هرگونه ضرر و زیانی که در نتیجه دسترسی به این سایتها و منابع خارجی یا اعتماد به صحت و سقم تبلیغات، محصولات و سایر موارد موجود در آنها ایجاد می شود، مسئولیتی بر عهده نمی گیرد.

19. تغییراتی در قرارداد

    19.1 Google ممکن است بعضی مواقع تغییراتی در قرارداد کلی یا افزوده ایجاد کنید. در صورت ایجاد چنین تغییراتی، Google نسخه جدیدی از قرارداد افزوده را در آدرس اینترنتی http://www.google.com/accounts/TOS قرار می دهد و هریک از قرارداد افزوده جدید از طریق سرویس های مربوطه در اختیار شما قرار خواهد گرفت.

    19.2 شما تأیید و موافقت می کنید که در صورت استفاده از این سرویسها پس از تاریخ تغییر قرارداد کلی یا افزوده Google این امر را به معنای پذیرش قرارداد کلی یا افزوده توسط شما تلقی کند.

.20قرارداد حقوقی جامع

    20.1 برخی مواقع در حین استفاده از سرویسها، ممکن است از سرویسهایی استفاده کنید یا بخشی از نرم افزار را بارگیری کرده یا کالایی را خریداری نمایید که توسط شخص یا شرکتی دیگر ارائه شده باشد (این امر در پی استفاده یا در نتیجه استفاده از سرویس رخ می دهد). استفاده شما از این سرویسها، نرم افزار یا کالا ممکن است تابع شرایط و قراردادهای جداگانه ای باشد که بین شما و شرکت یا شخص مربوطه وضع شده است. در این صورت، این قرارداد بر رابطه قانونی شما با این شرکت ها یا اشخاص، تأثیری نخواهد داشت.

    20.2 مجموع این قرارداد، توافق نامه قانونی کلی بین شما و Google را تشکیل می دهد و Google بر استفاده شما از این سرویس ها کنترل خواهد کرد (به غیر از هرگونه سرویسی که Google تحت توافق نامه کتبی و جداگانه در اختیار شما قرار دهد)، و به طور کامل جایگزین هرگونه توافق نامه قبلی بین شما و Google در رابطه با سرویس خواهد شد.

    20.3 شما موافقت می کنید که Google اعلامیه های موجود را از جمله تغییرات ایجاد شده در قرارداد، از طریق ایمیل، نامه معمولی یا از طریق ارسال به سرویس ها در اختیار شما قرار دهد.

    20.4 شما موافقت کرده اید که در صورت عدم اجرا یا اعمال هرگونه حق قانونی یا اصلاحات موجود در مفاد قرارداد توسط Google (یا مواردی که تحت هرگونه قانون اجرایی، مزایایی را برای Google در پی داشته باشد)، این امر به منزله تزلزل رسمی حقوق Google نخواهد بود و Google همچنان حق استفاده از حقوق یا اصلاحات عنوان شده را خواهد داشت.

    20.5 اگر هر دادگاه قانون چنین اختیاری را داشته باشد که در این رابطه تصمیم گیری کند و در صورت نامعتبر بودن هر یک از شرایط این قرارداد درمورد آنها حکم دهد، در این صورت، آن شرط از قرارداد بدون تأثیر بر سایر شرایط، حذف خواهد شد. سایرشرایط قرارداد همچنان از اعتبار برخوردار است و قابل اجرا خواهد بود.

    20.6 شما تأیید و موافقت می کنید که هرکدام از اعضای هر شرکتی که Google مدیریت آنها را بر عهده دارد، به عنوان شخص ثالث در شرایط قرارداد ذینفع بود و دیگر اینکه چنین شرکتهایی مجاز هستند هر شرطی در این قرارداد را که به واسطه آن مزایایی برای آنها در پی خواهد داشت (یا حقوقی را برای آنها در نظر خواهد گرفت)مستقیماً اجرا کرده و به آن تکیه کنند. در غیر این صورت، هیچ فرد یا شخص ثالث دیگری در قرارداد ذینفع نخواهد بود.

    20.7 قرارداد و ارتباط شما با Google تحت قرارداد، طبق قوانین انگلیسی کنترل می شوند. شما و Google موافقت می کنید که هرگونه مشکل قانونی متأثر از این قوانین را جهت اصلاح به حوزه قضایی ویژه دادگاه انگلیس ارائه دهید. با وجود این، شما موافقت می کنید که Google هنوز مجاز به انجام راه حل های بازدارنده (یا نوع مشابهی از امدادهای حقوقی اضطراری) در هر حوزه قضایی است.

    16 آوریل، 2007