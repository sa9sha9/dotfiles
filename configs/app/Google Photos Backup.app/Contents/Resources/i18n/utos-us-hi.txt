Google सेवा की शर्तें

Google में आपका स्वागत है!

1. Google के साथ आपके संबंध

    1.1 यह शर्तें आपके और Google के बीच संपूर्ण क़ानूनी अनुबंधों का निर्माण करती हैं और सेवाओं के आपके उपयोग को संचालित करती हैं (परंतु कोई अन्य ऐसी सेवा को छोड़कर, जिसे Google आपको एक पृथक लिखित अनुबंध के अंतर्गत प्रदान करता है), और इन सेवाओं के संबंध में आपके और Google के बीच हुए किसी पूर्व अनुबंध को पूर्णतया प्रतिस्थापित करती हैं. "Google" का मतलब है Google Inc., जिसके व्यवसाय का मुख्य स्थान 1600 Amphitheatre Parkway, Mountain View, CA 94043, युनाइटेड स्टेट्स में है. यह दस्तावेज़ वर्णन करता है कि समझौता कैसे बना है और उस अनुबंध की कुछ शर्तें प्रदर्शित करता है.

    1.2 जब तक अन्यथा Google के साथ लिखित रूप में सहमति नहीं हो जाती, Google के साथ हुए आपके समझौते में, कम-से-कम इस दस्तावेज़ में दी गई शर्तें हमेशा शामिल होंगी. नीचे इन्हें "सर्वव्यापी शर्तें" कहा गया है.

    1.3 सर्वव्यापी शर्तों के अतिरिक्त Google के साथ हुए आपके समझौते में सेवाओं पर लागू होनेवाले कानूनी नोटिसों से संबंधित शर्तें भी शामिल होंगी. नीचे इन सभी शर्तों को "अतिरिक्त शर्तें" कहा गया है. जहाँ किसी सेवा पर अतिरिक्त शर्तें लागू होती हों, वे आपको उस सेवा में, या उस सेवा का उपयोग करने पर पढ़ने के लिए मिलेंगी.

    1.4 अतिरिक्त शर्तों के साथ सर्वव्यापी शर्तों से सेवाओं के उपयोग के संबंध में, आपके और Google के बीच एक कानूनी बंधनकारी समझौता बनता है. यह महत्वपूर्ण है कि आप अपना समय निकालकर उन्हें ध्यान से पढ़ें. सामूहिक रूप से, इस कानूनी समझौते को नीचे "शर्तें" के रूप में जाना जाता है.

    1.5 यदि अतिरिक्त शर्तों और सर्वव्यापी शर्तों के मामले में कोई परस्परविरोध हो, तो उस सेवा के संबंध में अतिरिक्त शर्तों को अग्रता दी जाएगी.

2. शर्तों को स्वीकार करना

    2.1 सेवाओं का उपयोग करने के लिए, आपको पहले शर्तों से सहमत होना आवश्यक है. यदि आप शर्तों को स्वीकार नहीं करते तो आप सेवाओं का उपयोग नहीं कर सकते.

    2.2 आप शर्तों को ऐसे स्वीकार कर सकते हैं:

        (A) जहाँ किसी सेवा के उपयोगकर्ता इंटरफ़ेस में Google द्वारा यह विकल्प आपको उपलब्ध कराया जाता है, वहाँ शर्तों को स्वीकार करने या उनसे सहमत होने के लिए क्लिक करें; या

        (B) वास्तविक रूप से सेवाओं का उपयोग करके. इस स्थिति में, आप समझते हैं और सहमत हैं कि उस समय से आपकी सेवाओं के उपयोग को Google शर्तों की स्वीकृति मानेगा.

    2.3 आप सेवाओं का उपयोग नहीं कर सकते और शर्तों को स्वीकार नहीं कर सकते यदि (a) Google के साथ बंधनकारी अनुबंध करने की आपकी कानूनी उम्र नहीं है, या (b) आप जिस देश के निवासी या जिस देश से सेवाओं का उपयोग करते हैं उस सहित युनाइटेड स्टेट्स या अन्य देशों के कानूनों के तहत आपका सेवाएँ प्राप्त करना बाधित किया गया हो.

    2.4 आप आगे बढ़ें, इससे पहले आपको अपने रिकार्ड के लिए सर्वव्यापी शर्तों की स्थानीय प्रतिलिपि प्रिंट करनी चाहिए या सहेज लेनी चाहिए.

3. शर्तों की भाषा

    3.1 जहाँ Google ने आपको शर्तों के अंग्रेज़ी संस्करण का अनुवाद प्रदान किया है, आप इस बात से सहमत हैं कि वह अनुवाद केवल आपकी सुविधा के लिए प्रदान किया गया है और शर्तों के अंग्रेज़ी संस्करण ही Google के साथ आपके संबंधों को नियंत्रित करेंगे.

    3.2 यदि शर्तों के अंग्रेज़ी संस्करण और अनुवाद में कोई परस्परविरोध हो तो अंग्रेज़ी संस्करण को अग्रता दी जाएगी.

4. Google द्वारा सेवाओं का प्रावधान

    4.1 Google की विश्वभर में सहयोगी और संबद्घ कंपनियाँ हैं ("सहयोगी और संबद्ध कंपनियाँ"). कभी कभी, ये कंपनियाँ Google की ओर से आपको सेवाएँ प्रदान करेंगी. आप स्वीकार करते हैं और सहमत हैं कि सहयोगी और संबद्ध कंपनियाँ आपको सेवाएँ प्रदान करने की हक़दार होंगी.

    4.2 Google अपने उपयोगकर्ताओं को सर्वश्रेष्ठ अनुभव प्रदान करने के लिए निरंतर नवीनीकरण करता रहता है. आप स्वीकार करते हैं और सहमत हैं कि आपको कोई भी पूर्व नोटिस दिए बिना Google द्वारा प्रदान की जाने वाली सेवाओं में समय-समय पर परिवर्तन हो सकते हैं.

    4.3 इस निरंतर नवीनीकरण के एक भाग के रूप में आप स्वीकार करते हैं और सहमत हैं कि आपको कोई भी पूर्व नोटिस दिए बिना Google आपको या सामान्यतः उपयोगकर्ताओं को अपने एकमात्र विवेक का उपयोग करके (स्थायी या अस्थायी रूप से) सेवाएँ (या सेवाओं के अंतर्गत कोई सुविधाएँ) प्रदान करना बंध कर सकता है. आप किसी भी समय सेवाओं का उपयोग करना बंद कर सकते हैं. आपको सेवाओं का उपयोग बंद करने पर विशेष रूप से Google को सूचित करने की आवश्यकता नहीं है.

    4.4 आप स्वीकार करते हैं और सहमत हैं कि यदि Google आपके खाते की पहुँच अक्षम कर दे, तो आपको सेवाएँ, अपने खाते का विवरण या अपने खाते में उपस्थित कोई फ़ाइल या अन्य सामग्री प्राप्त करने से रोका जा सकता है.

    4.5 आप स्वीकार करते हैं और सहमत हैं कि यद्यपि Google ने अभी सेवाओं के द्वारा आपके संप्रेषण भेजने या प्राप्त करने या कोई सेवा प्रदान करने के लिए उपयोग में लाए जाने वाले संग्रह स्थान की नियत ऊपरी सीमा निर्धारित नहीं की है, Google किसी भी समय अपने विवेक का उपयोग करके ऐसी नियत ऊपरी सीमा निर्धारित कर सकता है.

5. आपके द्वारा सेवाओं का उपयोग

    5.1 कुछ सेवाएँ प्राप्त करने के लिए सेवा के पंजीकरण प्रक्रिया के भाग के रूप में, या आपके सेवाओं का उपयोग जारी रखने के भाग के रूप में आपको अपने बारे में जानकारी देनी पड़ सकती है. आप सहमत हैं कि Google को आपकी दी हुई कोई भी जानकारी हमेशा परिशुद्ध, सही और अद्यतन होगी.

    5.2 आप सेवाओं का उपयोग केवल उन उद्देश्यों के लिए करने के लिए सहमत हैं जिनकी अनुमति (a) शर्तों द्वारा और (b) (युनाइटेड स्टेट्स या अन्य संबद्ध देशों में या उनसे डेटा या सॉफ़्टवेयर के निर्यात से संबंधित कोई कानून सहित) लागू होने वाला कोई कानून, नियमन या सामान्य रूप से स्वीकृत प्रथाओं या संबद्ध क्षेत्राधिकार में दिए दिशानिर्देशों द्वारा दी जाती है.

    5.3 आप सहमत हैं कि आप Google द्वारा प्रदान किए गए इंटरफ़ेस के अलावा किसी और तरीके से कोई भी सेवाएँ प्राप्त नहीं करेंगे (या प्राप्त करने की कोशिश नहीं करेंगे), जब तक कि आपको Google के साथ किसी अलग समझौते में विशिष्ट रूप से ऐसा करने की अनुमति नहीं दी गई हो. आप विशिष्ट रूप से सहमत हैं कि आप किसी भी सेवा को (स्क्रिप्ट या वेब क्रॉलर के उपयोग सहित) किसी स्वचालित तरीके से प्राप्त नहीं करेंगे (या प्राप्त करने की कोशिश नहीं करेंगे) और यह सुनिश्चित करेंगे कि आप सेवाओं में उपस्थित robots.txt फ़ाइल में दी गई सूचनाओं का पालन करें.

    5.4 आप सहमत हैं कि आप सेवाओं (या सेवाओं से जुड़े सर्वर और नेटवर्क) में हस्तक्षेप करने वाला या उन में बाधा पहुँचाने वाला कोई कार्य नहीं करेंगे.

    5.5 आप सहमत हैं कि आप किसी उद्देश्य से सेवाओं का पुनरूत्पादन नहीं करेंगे, उन्हें नहीं दोहराएँगे, उनकी प्रतिलिपि नहीं बनाएँगे, उनकी बिक्री, व्यापार या पुनर्बिक्री नहीं करेंगे, जब तक कि आपको Google के साथ किसी अलग समझौते में विशिष्ट रूप से ऐसा करने की अनुमति नहीं दी गई हो.

    5.6 आप सहमत हैं कि शर्तों के तहत दिए गए अपने दायित्वों के उल्लंघन के लिए और ऐसे किसी उल्लंघन (से Google को होने वाले किसी नुकसान या क्षति सहित) के परिणामों के लिए केवल आप ही जिम्मेदार हैं (और इसके लिए Google की आपके या किसी तीसरे पक्ष के प्रति कोई ज़िम्मेदारी नहीं है).

6. आपके पासवर्ड और खाते की सुरक्षा

    6.1 आप सहमत हैं और समझते हैं कि आप सेवाएँ प्राप्त करने के लिए जिस खाते का उपयोग करते हैं उससे संबंधित पासवर्ड की गोपनीयता बनाए रखने के लिए आप जिम्मेदार हैं.

    6.2 तदनुसार, आप सहमत हैं कि आप के खाते में होने वाले कार्यों के लिए Google के प्रति केवल आप ही जिम्मेदार होंगे.

    6.3 यदि आपको अपने पासवर्ड या अपने खाते के अनधिकृत उपयोग के बारे में पता चले तो आप Google को: http://www.google.com/support/accounts/bin/answer.py?answer=48601 पर तुरंत सूचित करने के लिए सहमत हैं.

7. गोपनीयता और आपकी व्यक्तिगत जानकारी

    7.1 Google की डेटा रक्षा प्रथाओं के बारे में जानकारी के लिए कृपया http://www.google.com/privacy.html से Google की गोपनीयता नीति पढ़ें. यह नीति स्पष्ट करती है कि जब आप सेवाओं का उपयोग करते हैं तब Google कैसे आपकी व्यक्तिगत जानकारी का प्रबंध करता है, और आपकी गोपनीयता की रक्षा करता है.

    7.2 आप Google की गोपनीयता नीतियों के अनुसार अपने डेटा का उपयोग करने के लिए सहमत हैं.

8. सेवाओं में उपस्थित सामग्री

    8.1 आप समझते हैं कि सेवाओं के भाग के रूप में या उनके उपयोग द्वारा आप जिस जानकारी को प्राप्त करते हैं, वह सभी जानकारी (जैसे कि डेटा फ़ाइल, लिखित पाठ, कंप्यूटर सॉफ़्टवेयर, संगीत, ऑडियो फ़ाइल या अन्य ध्वनि, फ़ोटोग्राफ, वीडियो या अन्य छवियाँ) केवल उस व्यक्ति की जिम्मेदारी है जिससे यह सामग्री उत्पन्न हुई हो. ऐसी सभी जानकारी को नीचे "सामग्री" कहा गया है.

    8.2 आपको मालूम होना चाहिए कि सेवाओं के भाग के रूप में आपको प्रस्तुत की जाने वाली सामग्री जिसमें विज्ञापन और प्रायोजित सामग्री भी शामिल होती हैं, परन्तु उस सामग्री तक सीमित नहीं, वह बौद्धिक संपदा अधिकारों द्वारा रक्षित हो सकती हैं, जिनके मालिक Google को सामग्री प्रदान करने वाले प्रायोजक या विज्ञापनदाता (या उनकी ओर से प्रदान करने वाले अन्य व्यक्ति या कंपनियाँ होते हैं). आप इस सामग्री (संपूर्ण या उसके भाग) पर आधारित व्युत्पन्न कृति को संशोधित नहीं कर सकते, किराए पर नहीं दे सकते, पट्टे पर नहीं दे सकते, लोन पर नहीं दे सकते, बेच नहीं सकते, उसका वितरण नहीं कर सकते या उसकी रचना नहीं कर सकते, जब तक कि आपको Google या उस सामग्री के मालिकों ने किसी अलग समझौते में विशिष्ट रूप से ऐसा करने को कहा हो.

    8.3 Google किसी भी सेवा में से किसी या सभी सामग्री का पूर्व-निरीक्षण करने, समीक्षा करने, ध्वजांकित करने, फ़िल्टर करने, संशोधन करने, मना करने या हटाने का अधिकार सुरक्षित रखता है (पर उसकी कोई बाध्यता नहीं होगी). कुछ सेवाओं के लिए, Google सुस्पष्ट यौन-संबंधी सामग्री को फ़िल्टर करने के लिए उपकरण प्रदान कर सकता है. इन उपकरणों में शामिल हैं SafeSearch प्राथमिकता सेटिंग (देखें http://www.google.com/help/customize.html#safe). इसके अतिरिक्त, आपको आपत्तिजनक लगने वाली सामग्री की पहुँच सीमित करने के लिए व्यापारिक रूप से सेवाएँ और सॉफ़्टवेयर उपलब्ध हैं.

    8.4 आप समझते हैं कि सेवाओं का उपयोग करके आपके देखने में ऐसी सामग्री आ सकती है जो आपको अरूचिकर, अशोभनीय या आपत्तिजनक लगे और, इस संबंध में, आप इन सेवाओं का उपयोग अपने जोख़िम पर करते हैं.

    8.5 आप सहमत हैं कि सेवाओं के उपयोग के दौरान आपके द्वारा रचित, संप्रेषित या प्रदर्शित किसी सामग्री के लिए और (ऐसा करने से कोई नुकसान या हानि जो Google को हो सकती है उसके सहित) आपकी क्रियाओं के परिणामों के लिए केवल आप ही जिम्मेदार हैं (और इसके लिए Google की आपके या किसी तीसरे पक्ष के प्रति कोई ज़िम्मेदारी नहीं है).

9. स्वामीय अधिकार

    आप स्वीकार करते हैं और सहमत हैं कि Google (या Google के लाइसेंसदाता) सेवाओं में विद्यमान किसी बौद्धिक संपदा अधिकार सहित (चाहे वे अधिकार पंजीकृत हों या न हों, और वे विश्व में कहीं भी विद्यमान हों), सेवाओं में और सेवाओं के सभी कानूनी अधिकार, स्वत्वाधिकार और हित का मालिक है. इसके अतिरिक्त आप स्वीकार करते हैं कि सेवाओं में Google द्वारा गोपनीय निर्दिष्ट की गई जानकारी हो सकती है और आप ऐसी जानकारी को Google की पूर्व लिखित अनुमति के बिना प्रकट नहीं करेंगे.

    9.2 जब तक आप Google से लिखित रूप से इसके विपरीत करने को सहमत न हों, इन शर्तों में मौजूद कुछ भी आपको Google के किसी व्यापारिक नाम, व्यापारिक चिह्न, सेवा चिह्न, लोगो, डोमेन नाम, और अन्य विशिष्ट ब्रांड सुविधाओं के उपयोग का अधिकार नहीं देता.

    9.3 यदि आपको इन ब्रांड सुविधाओं में से किसी के उपयोग का सुस्पष्ट अधिकार Google से किए गए अलग लिखित समझौते में दिया गया हो, तो आप सहमत हैं कि ऐसी सुविधाओं का आपके द्वारा उपयोग उस समझौते, शर्तों के लागू होने वाले प्रावधानों, और समय-समय पर अद्यतन किए गए Google के ब्रांड सुविधा उपयोग से संबंधित दिशानिर्देशों के अनुसार होगा. ये दिशानिर्देश http://www.google.com/permissions/guidelines.html से (या ऐसे अन्य URL से देखे जा सकते हैं जिसे Google इस उद्देश्य के लिए समय-समय पर प्रदान कर सकता है).

    9.4 खंड 11 में वर्णित सीमित लाइसेंस के अलावा, Google स्वीकार करता है और सहमत है कि वह इन शर्तों के तहत आपसे (या आपके लाइसेंसदाता से) ऐसी किसी सामग्री में या किसी सामग्री का, जिसे आप सेवाओं में या उनके द्वारा प्रस्तुत करते हैं, पोस्ट करते हैं, संप्रेषित करते हैं या प्रदर्शित करते हैं, उस सामग्री में जो बौद्धिक संपदा अधिकार विद्यमान हैं (चाहे वे अधिकार पंजीकृत हों या न हों, और वे विश्व में कहीं भी विद्यमान हों) उनके सहित कोई अधिकार, स्वत्वाधिकार या हित नहीं प्राप्त करता. जब तक कि आप Google से लिखित रूप में इसके विपरीत करने के लिए सहमत न हों, आप सहमत हैं कि आप उन अधिकारों की रक्षा करने और उन्हें लागू करने के लिए जिम्मेदार हैं और Google का आपकी ओर से ऐसा करने का कोई दायित्व नहीं है.

    9.5 आप सहमत हैं कि आप सेवाओं में लगी हुई या उनमें उपस्थित (कॉपीराइट और ट्रेडमार्क नोटिस सहित) स्वामित्व अधिकारों से संबंधित किसी नोटिस को हटाएँगे, धुँधला करेंगे या बदलेंगे नहीं.

    9.6 जब तक Google ने आपको स्पष्टतः लिखित रूप से ऐसा करने के लिए अधिकृत न किया हो, आप सहमत हैं कि इन सेवाओं के उपयोग में आप किसी कंपनी या संगठन के व्यापारिक चिह्न, सेवा चिह्न, व्यापारिक नाम, लोगो का ऐसे किसी रूप में उपयोग नहीं करेंगे जिससे उन चिह्नों, नामों या लोगो के मालिक या अधिकृत उपयोगकर्ता के बारे में भम्र पैदा होने की संभावना या आशय हो.

10. Google की ओर से लाइसेंस

    10.1 Google आपको प्रदान की जाने वाली सेवाओं के भाग के रूप में सॉफ़्टवेयर उपयोग व्यक्तिगत, वैश्विक, रॉयल्टी-मुक्त, अहस्तांतरणीय और अनन्य लाइसेंस देता है (जिसे नीचे "सॉफ़्टवेयर" कहा गया है). यह लाइसेंस आपको Google द्वारा प्रदान की जाने वाली सेवाओं को, शर्तों में दी गई अनुमति के अनुसार उपयोग में लाने और लाभ उठाने में सक्षम बनाने के एकमात्र उद्देश्य के लिए है.

    10.2 आप सॉफ़्टवेयर या उसके किसी भाग की प्रतिलिपि नहीं बना सकते, उसे संशोधित नहीं कर सकते, उसमें से व्युत्पन्न कृति नहीं बना सकते, उलट अभियंत्रिकी नहीं कर सकते, विघटित नहीं कर सकते या उसका स्रोत कोड नहीं निकाल सकते (और आप किसी और को ऐसा करने की अनुमति नहीं दे सकते), जब तक कि आपको इसकी स्पष्ट रूप से अनुमति न दी गई हो या कानून के अनुसार ये आवश्यक न हो, या आपको विशिष्ट रूप से Google ने लिखित रूप में ऐसा करने को न कहा हो.

    10.3 जब तक आपको Google ने ऐसा करने के लिए विशिष्ट रूप से लिखित अनुमति न दी हो, आप सॉफ़्टवेयर का उपयोग करने के अपने अधिकारों को समानुदेशित नहीं कर सकते (या उनका सब-लाइसेंस नहीं दे सकते), सॉफ़्टवेयर का उपयोग करने के अपने अधिकारों में या उन पर सुरक्षा हित नहीं दे सकते, या अन्यथा सॉफ़्टवेयर का उपयोग करने के अपने अधिकारों के किसी भाग को हस्तांतरित नहीं कर सकते.

11. आपसे प्राप्त सामग्री लाइसेंस

    11.1 सेवाओं में या उनके द्वारा प्रस्तुत की गई, पोस्ट की गई या प्रदर्शित की गई सामग्री में आप उन कॉपीराइट और कोई अन्य अधिकारों को धारण करते हैं जिन्हें आप पहले से बनाए रखे हुए हैं. सामग्री को प्रस्तुत करके, पोस्ट करके या प्रदर्शित करके आप Google को, आपके द्वारा सेवाओं में या उनके द्वारा प्रस्तुत की गई, पोस्ट की गई या प्रदर्शित की गई किसी भी सामग्री का पुनरूत्पादन करने, अनुकूल बनाने, संशोधित करने, अनुवाद करने, प्रकाशित करने, सार्वजनिक रूप से निष्पादित करने, प्रदर्शित करने और वितरित करने का एक स्थायी, अपरिवर्तनीय, वैश्विक, रॉयल्टी-मुक्त, और अनन्य लाइसेंस देते हैं. यह लाइसेंस Google को सेवाएँ प्रदर्शित करने, वितरित करने और उन्हें बढ़ावा देने में सक्षम बनाने के एकमात्र उद्देश्य के लिए है और इसे सेवाओं की अतिरिक्त शर्तों की परिभाषा के अनुसार कुछ सेवाओं के लिए वापस लिया जा सकता है.

    11.2 आप सहमत हैं कि इस लाइसेंस में Google को उन अन्य कंपनियों, संगठनों या व्यक्तियों को ऐसी सामग्री उपलब्ध कराने के अधिकार शामिल हैं जिनके साथ Google के सिंडीकेटेड सेवाएँ प्रदान करने के लिए संबंध हैं, और वह सेवाएँ प्रदान करने के संबंध में ऐसी सामग्री का उपयोग करने के अधिकार शामिल हैं.

    11.3 आप समझते हैं कि, हमारे उपयोगकर्ताओं को सेवाएँ प्रदान करने के लिए आवश्यक तकनीकी कदम उठाने में Google (a) विभिन्न सार्वजनिक नेटवर्क और मीडिया में आपकी सामग्री संप्रेषित कर सकता है और वितरित कर सकता है; और (b) उस सामग्री को नेटवर्क, डिवाइस, सेवाओं या मीडिया को कनेक्ट करने की तकनीकी आवश्यकताओं के अनुरूप और अनुकूल बनाने के लिए आपकी सामग्री में ज़रूरी परिवर्तन कर सकता है. आप सहमत हैं कि यह लाइसेंस Google को ये कार्य करने की अनुमति देगा.

    11.4 आप Google को पुष्टि करते हैं और गारंटी देते हैं कि आपके पास उपर्युक्त लाइसेंस देने के लिए सभी आवश्यक अधिकार, शक्तियाँ और प्राधिकार हैं.

12. सॉफ़्टवेयर अद्यतन

    12.1 वह सॉफ़्टवेयर जिसका आप उपयोग करते हैं, समय-समय पर Google से स्वत: अद्यतन डाउनलोड व स्थापित कर सकता है. इन अद्यतनों का डिज़ाइन सेवाओं में सुधार, बढ़ोत्तरी और आगे विकास के लिए किया जाता है और यह बग़ फिक्सेस, वर्धित कार्य, नए सॉफ़्टवेयर मॉड्यूल्स और पूर्णत: नए संस्करण के रूप में हो सकते हैं. आप सेवाओं के उपयोग के भाग के रूप में ऐसे अद्यतनों को प्राप्त करने में सहमत हैं (और Google को अनुमति देते हैं कि वह इन्हें आपको प्रदान करे).

13. Google के साथ अपने संबंध समाप्त करना

    13.1 जैसा कि नीचे निर्धारित किया गया है, यह शर्तें तब तक लागू रहेंगी जब तक आप या Google इन्हें समाप्त न कर दें.

    13.2 यदि आप Google के साथ अपना क़ानूनी अनुबंध समाप्त करना चाहते हैं, तो आप ऐसा (a) Google को किसी भी समय अधिसूचना देकर और (b) आपके द्वारा उपयोग की जारी उन सभी सेवाओं के लिए खाते बंद करके कर सकते हैं, जिनमें Google ने इसके लिए विकल्प आपको उपलब्ध कराए हैं. आपकी सूचना लिखित रूप में Google के पते पर पहुँच जानी चाहिए, जो इन शर्तों के प्रारंभ में दिया गया है.

    13.3 Google किसी भी समय, आपके साथ क़ानूनी अनुबंध समाप्त कर सकता है यदि:

        (A) आपने इन शर्तों के किसी प्रावधान का उल्लंघन किया है (या इस तरीक़े से कार्य किया है जो यह स्पष्ट रूप से बताता है कि आप इन शर्तों के प्रावधानों के पालन का इरादा नहीं रखते या शर्तों के प्रावधानों का पालन करने में समर्थ नहीं हैं); या

        (B) क़ानून द्वारा Google को ऐसा करना पड़ता है (उदाहरण के लिए, जहाँ आपके लिए सेवाओं के प्रावधान ग़ैरक़ानूनी हैं, या बन जाते हैं); या

        (C) उस सहभागी ने, जिसके साथ मिलकर Google यह सेवाएँ आपको प्रदान कर रहा है, Google के साथ अपने संबंध समाप्त कर लिए हैं या आपको सेवाएँ देने की पेशकश रोक दी है; या

        (D) Google ऐसे परिवर्तन से गुज़र रहा है जिसमें वह उस देश में अब सेवाएँ प्रदान नहीं करता जिसके आप निवासी हैं या जहाँ से आप सेवाओं का उपयोग करते हैं; या

        (E) Google के विचार से, Google द्वारा आपको दी जाने वाली सेवा अब वाणिज्यिक रूप से व्यवहार्य नहीं है.

    13.4 शर्तों के खंड 4 के अंतर्गत, सेवा प्रावधानों से संबंधित Google के अधिकारों को इस खंड में कोई भी परिस्थिति प्रभावित नहीं करेगी.

    13.5 जब यह शर्तें समाप्ति पर आती हैं, तब समस्त क़ानूनी अधिकार, बाध्यताएँ और दायित्व, जिससे आप और Google लाभान्वित हुए, जो अनिश्चित काल पर लागू होने के लिए व्यक्त की गई या निर्भर रहीं (शर्तों को अधिकार में आने से लेकर समयानुसार अर्जित की गईं), इस समापन से अप्रभावित रहेंगी, और ऐसे प्रावधानों, बाध्यताओं और दायित्वों पर अनिश्चित काल के लिए अनुच्छेद 20.7 के प्रावधान लागू रहना जारी रहेंगे.

14. वारंटी का अपवर्जन

    14.1 इन शर्तों का कोई भी प्रावधान, इनमें खंड 14 और 15 भी शामिल हैं, Google की उन वारंटी या हानियों के लिए दायित्व को अपवर्जित या सीमित नहीं करेगी, जो लागू क़ानून द्वारा क़ानूनी तौर पर अपवर्जित या सीमित नहीं होगी. कुछ न्यायक्षेत्र कुछ वारंटियों या शर्तों के अवपर्जन की अनुमति नहीं देते या लापरवाही, अनुबंध के उल्लंघन या उपलक्षित शर्तों के उल्लंघन, या आकस्मिक या परिणामस्वरूप हुए नुक़सान की वजह से हुई हानि या क्षति के लिए दायित्वों के परिसीमन या अपवर्जन की अनुमति नहीं देते हैं. तदनुसार, केवल वही सीमाएँ आप पर लागू होंगी जो आपके न्यायक्षेत्र के अंतर्गत क़ानूनी हैं और हमारा दायित्व क़ानून द्वारा अनुमति की अधिकतम सीमा तक सीमित रहेगा.

    14.2 आप स्पष्ट रूप से यह समझते हैं और मानते हैं कि आपके द्वारा सेवाओं का उपयोग पूर्णतया आपके जोख़िम पर है और यह कि सेवाएँ “जैसी हैं” और “जहाँ हैं” के आधार पर प्रदान की गई हैं.

    14.3 विशेषकर, Google, उसकी सहायक और संबद्ध कंपनियाँ और उसके लाइसेंसदाता आपको यह पुर्नप्रस्तुत या वारंट नहीं करते कि:

        (A) आपके द्वारा सेवाओं का उपयोग आपकी ज़रूरतों को पूरा करेगा,

        (B) आपके द्वारा सेवाओं का उपयोग निर्बाध, समय पर, सुरक्षित या त्रुटि मुक्त रहेगा,

        (C) सेवाओं के आपके द्वारा उपयोग से अर्जित कोई भी सूचना सटीक या विश्वसनीय होगी, और

        (D) हमारी सेवाओं के भाग के रूप में आपको प्रदत्त किसी भी सॉफ़्टवेयर के संचालन या कार्यक्षमता में किसी भी गड़बड़ी को सुधार दिया जाएगा.

    14.4 इन सेवाओं के उपयोग के ज़रिए डाउनलोड की गई या अन्यथा प्राप्त की गई कोई भी सामग्री, आपके अपने विवेक एवं जोखिम पर की गई है और ऐसी कोई भी सामग्री डाउनलोड करने के परिणामस्वरूप आपके कंप्यूटर सिस्टम या अन्य डिवाइस को हुई क्षति या डेटा के नुकसान के पूर्णतया ज़िम्मेदार आप होंगे.

    14.5 Google के द्वारा या द्वारा या सेवाओं से आपको प्रदत्त कोई सलाह या जानकारी, भले ही मौखिक या लिखित हो, कोई वारंटी नहीं उत्पन्न करेगी जो इन शर्तों में अभिव्यक्त नही की गई.

    14.6 GOOGLE स्पष्ट रूप से किसी भी प्रकार की समस्त वारंटियों एवं स्थितियों का दावा परित्याग करता है, जो भले ही स्पष्ट या उपलक्षित हों, जिनमें उपलक्षित वारंटियाँ एवं व्यापारिकता की शर्तें, किसी विशिष्ट उद्देश्य के लिए अनुकूलता और गैर-अतिलंघन शामिल हैं पर इन तक सीमित नहीं हैं..

15. दायित्व की सीमा

    15.1 उपरोक्त अनुच्छेद 14.1 के समस्त प्रावधानों पर निर्भर करते हुए, आप अभिव्यक्त करते हुए समझते हैं और मानते हैं कि Google, उसकी सहायक और सहयोगी कंपनियाँ और उसके लाइसेंसदाता आपके लिए इनके उत्तरदायी नहीं होंगे:

        (A) कोई भी प्रत्यक्ष, अप्रत्यक्ष, संयोगवश, विशिष्ट परिणामस्वरूप या अनुकरणीय क्षति जो आपके द्वारा हुई हो, किसी भी कारण और उत्तरदायित्व के सिद्धांत के अंतर्गत हुई हो. इसमें लाभ में कोई भी कमी (भले ही प्रत्यक्ष रूप से हो या अप्रत्यक्ष रूप से), सद्व्‍यवहार या व्यापारिक प्रतिष्‍ठा में कोई भी कमी, डेटा की हानि से कोई भी कमी, प्रतिस्थापन सामग्रियों या सेवाओं के ख़रीदी की लागत, या अन्य अमूर्त कमी शामिल हैं पर यही सीमित नहीं हैं;

        (B) आपके द्वारा हुई कोई भी हानि या क्षतिग्रस्तता, इनमें निम्न के परिणामस्वरूप हुई हानि शामिल है, पर यही सीमित नहीं हैं:

            (I) किसी भी विज्ञापन की परिपूर्णता, सटीकता या अस्तित्व, या किसी भी संबंध के कारण या आपके और किसी ऐसे विज्ञापनदाता या प्रायोजक के बी़च लेन-देन के कारण, जिसके विज्ञापन इन सेवाओं में प्रकट होते हैं, पर आप द्वारा किया गया कोई भी भरोसा;

            (II) कोई भी परिवर्तन जिसे Google अपनी सेवाओं में, या सेवाओं के प्रावधान (या सेवाओं के अंतर्गत किसी भी सुविधाओं) में स्थायी या अस्थायी कोई भी समापन के लिए कर सकता है;

            (III) आपके द्वारा सेवाओं के उपयोग के माध्यम से या के द्वारा बनाई रखी गई या प्रसारित की गई कोई सामग्री या अन्य संचार डेटा के हटाए जाने, उसके दूषण या संग्रहण में विफल रहना;

            (III) Google को सटीक खाता जानकारी प्रदान करने में आपका विफल रहना;

            (IV) अपने पासवर्ड या खाता विवरण को सुरक्षित और गोपनीय रखने में आपका विफल होना;

    15.2 उपरोक्त अनुच्छेद 15.1 में आपके प्रति Google के दायित्वों की सीमाएँ लागू होंगी, भले ही Google को संभावित ऐसी कोई भी हानियों की संभावनाओं के बारे में सलाह दी गई है या नहीं या उसे इसके बारे में मालूम होना चाहिए था या नहीं.

16. कॉपीराइट और ट्रेडमार्क नीतियाँ

    16.1 यह Google की नीति है कि वह उचित अंतर्राष्ट्रीय बौद्धिक संपदा क़ानून (इनमें यूनाइटेड स्टेट्स का डिजिटल मिलेनियम कॉपीराइट अधिनियम भी शामिल है) का पालन करने वाले कॉपीराइट अतिलंघन की आरोपित सूचनाओं पर प्रतिसाद करे और बार-बार अतिलंघनकर्ता के खाते को समाप्त करे. Google की नीतियों का विवरण http://www.google.com/dmca.html पर मिल सकता है.

    16.2 Google अपने विज्ञापन व्यापार के संबंध में एक ट्रेडमार्क शिकायत प्रक्रिया संचालित करता है, जो http://www.google.com/tm_complaint.html पर प्राप्त की जा सकती है.

17. विज्ञापन

    17.1 कुछ सेवाएँ विज्ञापन की आमदनी से समर्थित हैं और विज्ञापनों तथा प्रचार को प्रदर्शित कर सकती हैं. यह विज्ञापन इन सेवाओं में संग्रहित जानकारी की विषयसामग्री, सेवाओं के द्वारा पूछे गए प्रश्न या अन्य जानकारियों पर लक्षित हो सकते हैं.

    17.2 Google द्वारा सेवाओं पर विज्ञापन देने का तरीक़ा, मोड तथा मात्रा आपको विशिष्ट सूचना दिए बिना परिवर्तित किए जा सकते हैं.

    17.3 यह ध्यान में रखकर कि Google आपको सेवाओं तक और उसके उपयोग तक पहुँच प्रदान कर रहा है, आप यह मानते हैं कि Google ऐसे विज्ञापनों को सेवाओं में डाल सकता है.

18. अन्य सामग्री

    18.1 सेवाओं में अन्य वेब साइट, सामग्रियों या संसाधनों के हाइपरलिंक शामिल हो सकते हैं. Google का उन वेब साइट या संसाधनों पर नियंत्रण नहीं हो सकता है जो Google के अलावा अन्य कंपनियों या व्यक्तियों द्वारा प्रदत्त हो.

    18.2 आप स्वीकार करते हैं और मानते हैं कि कोई भी ऐसी बाहरी साइटों और संसाधनों की उपलब्धता के लिए Google ज़िम्मेदार नहीं है और ऐसी वेब साइट या संसाधनों पर या द्वारा उपलब्ध किन्हीं विज्ञापनों, उत्पादों या अन्य वस्तुओं का समर्थन नहीं करता.

    18.3 आप मानते हैं और सहमत हैं कि किसी भी बाहरी साइटों और संसाधनों की उपलब्धता के परिणामस्वरूप या ऐसे वेबसाइटों या संसाधनों पर या से उपलब्ध किसी विज्ञापन, उत्पाद या अन्य सामग्रियों की पूर्णता, सटीकता या मौज़ूदगी पर आपके द्वारा किए गए भरोसे के परिणामस्वरूप आपको हो सकने वाले किसी भी नुकसान या क्षति के लिए Google उत्तरदायी नहीं है.

19. शर्तों में परिवर्तन

    19.1 Google सर्वव्यापी शर्तों या अतिरिक्त शर्तों में समय-समय पर परिवर्तन कर सकता है. जब यह परिवर्तन किए जाएंगे, Google इन सर्वव्यापी शर्तों की नई प्रतिलिपि यहाँ उपलब्ध कराएगाhttp://www.google.com/accounts/TOS और अतिरिक्त शर्तों में कोई भी परिवर्तन आपको प्रभावित सेवाओं के भीतर या उनके द्वारा आपको उपलब्ध कराया जाएगा.

    19.2 आप समझते हैं और मानते हैं कि आप सेवाओं का प्रयोग सर्वव्यापी शर्तें या अतिरिक्त शर्तों में परिवर्तन के दिन के बाद करेंगे, तो सेवाओं के आपके उपयोग को Google अद्यतन सर्वव्यापी या अतिरिक्त शर्तों के स्वीकृति के रूप में लेगा.

20. सामान्य क़ानूनी शर्तें

    20.1 कभी-कभी जब आप सेवाओं का उपयोग करते हैं, तो आप (आपके सेवाओं के उपयोग के द्वारा या परिणामस्वरूप) किसी ऐसी सेवा का प्रयोग या सॉफ़्टवेयर का एक अंश डाउनलोड, या वस्तुओं की ख़रीददारी कर सकते हैं, जो किसी अन्य व्यक्ति या कंपनी द्वारा प्रदान की जाती हैं. आपके द्वारा इन अन्य सेवाओं, सॉफ़्टवेयर या वस्तुओं का उपयोग, आपके तथा उस संबंधित कंपनी या व्यक्ति के बीच पृथक शर्तों के अधीन हो सकता है. यदि ऐसा है, तो आपके और इन अन्य कंपनियों या व्यक्तियों के बीच के क़ानूनी संबंधों को यह शर्तें प्रभावित नहीं करती हैं.

    20.2 यह शर्तें आपके और Google के बीच संपूर्ण क़ानूनी अनुबंधों का निर्माण करती हैं और सेवाओं के आपका उपयोग को संचालित करती हैं (परंतु कोई अन्य ऐसी सेवा को छोड़कर, जिसे Google आपको एक पृथक लिखित अनुबंध के अंतर्गत प्रदान करता है), और इन सेवाओं के संबंध में आपके और Google के बीच हुए किसी पूर्व अनुबंध को पूर्णतया प्रतिस्थापित करती है.

    20.3 आप मानते हैं कि Google ईमेल, नियमित मेल, या सेवाओं में पोस्टिंग के द्वारा आपको सूचनाएँ प्रदान कर सकता है, इनमें शर्तों में हुए परिवर्तन से संबंधित सूचनाएँ भी शामिल हैं.

    20.4 आप मानते हैं कि यदि Google इन शर्तों में निहित (या जिससे किसी लागू क़ानून के अंतर्गत Google को लाभ मिलता है) कोई क़ानूनी अधिकार या उपाय लागू नहीं करता या उनपर ज़ोर नहीं देता है, तो इसे Google के अधिकारों की आधिकारिक छूट के रूप में नहीं लिया जाएगा और वह अधिकार और उपाय फिर भी Google को उपलब्ध होंगे.

    20.5 यदि कोई क़ानूनी न्यायालय, जिसे मामले में निर्णय देने का न्यायक्षेत्र हासिल है, यह ठहराता है कि इन शर्तों का कोई प्रावधान अमान्य है, तो वह प्रावधान शेष शर्तों को प्रभावित किए बिना इन शर्तों से निकाल दिया जाएगा. शर्तों के शेष प्रावधान मान्य और बाध्य किए जाने योग्य रहेंगे.

    20.6 आप समझते हैं और मानते हैं कि उन कंपनियों के समूह, जिनका जनक Google है, का प्रत्येक सदस्य इन शर्तों का तृतीय पक्ष हितग्राही होगा और ऐसी अन्य कंपनियाँ शर्तों के उस प्रावधान को लागू करने, और उन पर भरोसा करने की हकदार होंगी, जिसका उन्हें लाभ (या उनके पक्ष में अधिकार) मिल सकता है. इनके अलावा कोई अन्य व्यक्ति या कंपनी इन शर्तों की तृतीय पक्ष हितग्राही नहीं होगी.

    यह शर्तें और इन शर्तों के अंतर्गत Google के साथ आपका संबंध क़ानूनी प्रावधान से बिना किसी मतभेद के स्टेट ऑफ कैलिफ़ोर्निया के क़ानून द्वारा संचालित होगा. आप और Google इन शर्तों से उत्पन्न किसी भी क़ानूनी मामले को हल करने के लिए सांता क्लारा काउंटी, कैलिफ़ोर्निया में स्थित विशिष्ट न्यायक्षेत्र में देने के लिए मानते हैं. इसके होते हुए भी, आप मानते हैं कि Google को फिर भी आदेशार्थ उपायों (या त्वरित क़ानूनी राहत के समान प्रकार) के लिए किसी भी न्यायक्षेत्र में आवेदन करने की अनुमति होगी.

    अप्रैल 16, 2007